崆峒问答

一问：张良是第几代祖?

答曰：老祖天师八世祖。

二问：天师何处贯籍?

答曰：仙传沛国丰人，今徐州之丰县，生于浙江杭州天目山。

三问：何时诞生?

答曰：生于汉时建武十年正月十五日。

四问：当日如何修炼成仙?

答曰：老天师生有仙骨，得子房公家传钤记，言西蜀青城山，洛阳二酉有所藏三皇秘典，故踰淮自洛入蜀至青城尽得其秘。归洛阳于北邙山修之三年，有白虎啣符而至，遂入嵩山石室得黄帝九鼎之丹书及太清丹经，同弟子王长、赵升从鄱阳泝流入云锦山炼丹。

丹成，龙虎现。访西源璧鲁洞，得制命五岳及神虎秘文。闻蜀多妖殄，欲往除之。至阳平山修行感遇太上老君。于汉安元年正月十五日亲授盟威经箓二十四品，三五斩邪雌雄宝剑，阳平治都功玉印。

修之千日，乃入青城山战鬼。至则鬼神皆降，复二十四治。葛璝、涌泉、北平诸山修九正法及养神轻身之术，居本竹治授灵宝诸法，居平盖治合九华大药，道成至玉局治。太上复降，说北斗诸经三八谢罪法忏。永寿二年会三界万神于青城黄帝坛，盟九岳四渎二十四治福庭鬼狱，定三十六靖庐，七十二福地，三百六十名山。

命人处名阳，鬼处明阴。每治设祭酒男官女官以赞玄化。复游各郡，斩妖孽夺咸池，大利蜀民。功成蒙太上册封正一天师。至云台治见绝巘下桃熟，命王长赵升二弟子投身取之，既则，师亦飞下投王赵二弟子。起，遂以余丹及剑印授二弟子，祖曰：“吾遇太上亲传至道，此文总领三五步罡，正一枢安，世世一子绍我之位，非吾宗子不传。”是日同王长赵升，千乘万骑于蜀中云台山白日上升。时汉永寿元年九月九日也。

五问：夫人亦飞升否?

答曰：夫人雍氏于永寿四年正月十五日同女师文鸾与姬芳芝白日飞升。

六问：老祖之父何人?

答曰：讳大顺，封桐柏真人。

七问：留侯到今几世?

答曰：五十四世。

八问：既在蜀中因何又到江右?

答曰：江右龙虎山乃老天师炼大丹之所。后因入蜀战鬼遂居汉中。四代祖盛公携剑印经箓来居祖坛，所以遂居江右。

九问：龙虎山有多大?

答曰：龙虎山是总名，起自闽中武夷诸山，两龙夹驰，千峰万壑直走鄱计八百余里。

十问：宫府在山中何处?

答曰：百山环拱形似莲花，宫府居山之正中。

十一问：老天师炼丹何处?

答曰：此谓龙虎正一观，离宫府二十余里，两山并峙形如双龙双虎。

十二问：此山中风水若何?

答曰：中国山川龙脉此曰巽山乾水，此山乃乾山巽水，谓之顾祖朝宗，风水第一，堪舆为仙圃长春。

十三问：仙岩有二十四岩?

答曰：离府有二十四里，有水岩。石壁千仞，上构七层危楼，室中架搭有二十四岩，各诚仙品。

十四问：二十四岩有何名字?

答曰：三山观水、仙仓仙室、药筐丹灶、机杼染具、马厩莺架、辘轳杵臼、酒瓮棋枰、仙船仙兽、茶炉泥料诸岩都是。

十五问：闻雷打石因何得名?

答曰：相传释家普庵真人祖师，学雷法于三十代天师，试之掌心雷，误劈山石也。

十六问：祖印是卞和玉，因何而得?

答曰：卞和玉为秦所得。玉印其一刻为传国玉玺，其二未镌，藏于阿房宫。后因子房公随汉高祖入关得之，藏于阳平关。二代天师讳衡祖得于土中，遂镌之文曰：阳平治都功印。

十七问：何为阳平治都功印?

答曰：阳平山，名“治”者，神仙修炼之所。都功乃神仙之品位也。

十八问：又有祖印何也?

答曰：祖印乃汉安二年正月十五日于四川鹤鸣山蒙太上老君授阳平治都功印一颗，雌雄二剑以制伏天下鬼神。

十九问：祖印既有，如何又要卞和玉印?

答曰：祖印大径二寸，乃上行之印，一应表奏用之。卞和玉印大径四寸，乃下行之印，一应文牒用之。

二十问：今符上哪三印?

答曰：中卞和印，左金印，右银印。

二十一问：金印何文?

答曰：星文云篆为“功平五炁印”

二十二问：银印何文?

答曰：亦阳平治都功印。因古时用祖印于符牒上，后人以为大亵。故嘉靖年间复赐银印代之，谓之代劳印。其祖印非国家大典斋醮不可轻用。

二十三问：闻有镇山玉印，此何印也?

答曰：老祖天师得太上祖印之后不敢以祖印为下行，故另镌玉印一枚为下行印。至二代天师既得卞和玉印之后即封而不用。今入觐，留此印以镇山，故名镇山印。

二十四问：老天师有令牌否?

答曰：老天师得授太上印剑，剑即令牌也。鬼神不伏，飞剑斩之，故发令之际，按剑一下，则邪鬼慑伏。后因命诸弟子代行法事，此剑不能遍付诸生，故用枣木刻剑形于上，以代用之。老天师无其他令牌也。

二十五问：今有天皇使者令牌何也?

答曰：宗师将天皇使者符刻而用之，取激剥之意，非祖之制也。

二十六问：太上老君授老祖是何经箓?

答曰：三洞正经，二十四品法箓。

二十七问：天师如何得到龙虎山?

答曰：鄙山原名云锦山。祖天师自鄱阳泝流而上访鬼谷璧鲁诸洞，采神虎宝章，见山水清秀，即于此山炼黄帝九鼎大丹。丹成龙虎现，故改今名。

二十八问：龙虎宝章何人所藏?

答曰：仙人刘根，身长绿毛，故名毛公。得道后留钤记云“太乙神虎宝章符得须寻西壁鲁”。故祖天师访而得之。

二十九问：龙虎山可是洞天福地?

答曰：洞天龙虎山道书云为第二十九福地。

三十问：何为洞天?

答曰：洞者通也。言此地可以通天神之灵炁。

三十一问：何为福地?

答曰：五灾不染谓之福地。

三十二问：何为五灾?

答曰：水、旱、刀兵、虫蝗、疫疠也。

三十三问：上清宫起于何时?

答曰：自老天师丹成之后将仙器藏于水者。四代天师自蜀迁来立真仙观。南唐时敕建祖天师庙。宋祥符中二十六代祖天师迁于山之阳敕赐“上清观”。至和年间始改为“上清正一宫”。大德戊申年复改“上清正一万寿宫”。自元以来此曰称“大上清宫”。康熙二十三年，蒙皇上御书“大上清宫”匾额。

三十四问：天师二字何朝封起?

答曰：北朝寇谦之清整道教起封天师。

三十五问：天师二字出于何典?

答曰：《素问》云，能和六炁是为天地之医师。又《南华经》云，以天为师即是此也。

三十六问：爵位何时封起?

答曰：宋真宗时，封二十四代祖正随为“真静先生”始以历代俱封先生。至元代，三十五代祖被封为“观妙先生”“观妙真君”。

三十七问：何朝起封大真人?

答曰：三十九代祖嗣成公，元朝英宗时加封大真人。

三十八问：真人之号出于何典?

答曰：《南华经》云“不以人助天，是之谓真人”。

三十九问：如何释“正”?

答曰：养其自然而已。

四十问：今还是何爵?

答曰：历代皆荫袭汉之子房公留侯，爵之三十八代祖与材公晋封留国公。

四十一问：历代袭爵原用宗派否?

答曰：立嫡不立庶，立长不立幼。

四十二问：如今宝箓有多少?

答曰：三十三阶。

四十三问：三十三阶何名?

答曰：都功、盟威、五雷、大洞、中盟、三洞、预修、拔亡、延生、伏魔、文昌、祈嗣、保童、血湖、三官、北斗、真武、玄坛、赵侯、玄女、华盖、咒诅、九牛、二十八宿、紫微、自然、神霄诸箓。

四十四问：法有几种?

答曰：法有道德、先天、灵宝、清微、正一、净明、玉堂、天心等派。

四十五问：三十六员天将何姓?

答曰：天将颇多。世所常用止三十六员。天罡、月孛、邓、辛、张、陶、庞、刘、苟、毕、雷公、电母、风伯、雨师、王、殷、朱、康、马、赵、温、岳、何、乔、萧、谢、高、李、魏、伍、朱、周、石、丘。诸将是也。

四十六问：法家有四派归元之说何也?

答曰：道德、清微、正一、灵宝，四派俱归于祖元君处，故曰“归元”。

四十七问：这四派何人所传下?

答曰：“道德”乃太上老君传于关吏尹喜子老。“正一”老君传于老天师者。“灵宝”乃老天师传度人经法于葛仙翁者。“清微”乃金阙后圣君传于青童君者。

四十八问：何为三山法出在真人府?

答曰：閤皂葛仙翁派为“灵宝宗坛”，西山许真君为“净明宗坛”，句曲山三茅真君为“上清宗坛”。此三坛俱出老天师门下，故龙虎山为“正一玄坛”。后三山失传，坛箓尽归真人府，故“正一玄坛”改为“万法宗坛”。

四十九问：当时三山俱出箓乎?

答曰：龙虎山都功盟威三洞经箓，閤皂山出预修拔亡诸箓，西山中盟斩邪诸箓，句曲茅山出大洞紫虚诸箓因世久失传，渐有错误，故二十六代天师请敕三山符箓并听真人府所出，余山不得私传。

五十问：三山府血脉一炁相传即此三山否?

答曰：此又非前文三山也，乃明永乐间，敕建武当山一应宫观皆上清宫法官管理，茅山亦立灵官皆从上清宫选授，故武当茅山俱是一脉，上清宫相传。故言三山嫡血派，言至亲也。

五十一问：何谓“三洞正文”?

答曰：三洞者，洞真、洞玄、洞神也。正文字即诸品经文。

五十二问：三洞中又有四辅何也?

答曰：四辅者，太玄、太平、太清、正一也。洞真太玄为辅，洞玄太平为辅，洞神太清为辅。贯通三洞是为正一。

五十三问：三洞正文何人所说?

答曰：元始天尊说洞真部。玉宸道君说洞玄部。太上老君说洞神部。据《道藏经目录》凡例：洞玄部为三界医王太上道君所出，号洞玄经。

五十四问：一洞之中可有分否?

答曰：一洞分为十二类：一本文、二神符、三玉诀、四灵图、五谱箓、六戒律、七威仪、八箓法、九众术、十记传、十一赞颂、十二表奏。

五十五问：《道藏》正文有多少?

答曰：古之有五千四百余函，一万八千余卷。历代失散，今止存四百八十三函，五千五百零三卷。五十代天师张国祥续添入一十五函，今有四百九十八函，五千四百八十余卷。

五十六问：何谓三十六部真经?

答曰：三十六部真经有三说。一说玉清妙经、正一经、太上仙经、妙林仙经、开化经、仙人经、黄林先生经、太上正经、道教经、炼精经、至黄老集公经、小节品经等三十六部，其眷数甚多，世所未见，乃天上之经也。一说洞真十二部，洞玄经十二部，洞神经十二部共三十六部，今《道藏》之经也。一说三洞箓中所载《三十六部真经》，其卷数甚少，相传乃是葛稚川于嵩山石室降，魏真君所授。另一说为：天真修天经，洞天习地经，世间行人经，三经各有十二部，交会相通总说为三十六部。

五十七问：道家宜看何书?

答曰：《道德经》、《南华经》、《文始经》、《阴符经》、《黄庭经》最为经典。

五十八问：此五经何人所作?

答曰：《道德经》太上老君作，《南华经》庄子所作，《文始经》关令尹喜所作，《阴符经》轩辕黄帝所作，《黄庭经》金阙圣君所作。

五十九问：此外尚有何书?

答曰：其外如《列子》、《文中子》、《鹖冠子》、《淮南子》、《鬼谷子》、《谭子》、《大道经》、《抱朴子》、《胎息》、《艾虎》诸经暨《参同契》《悟真篇》诸书亦不可不知。

六十问：宫中法官如今行哪几派?

答曰：法有八派，失传者多。今之所行惟正一清微，灵宝间或用之。

六十一问：何谓正一?

答曰：正者不邪，一者不杂。正一之心则万法归一，故曰正一。

六十二问：正一法所治何事?

答曰：正一法惟祈晴祷雨，驱邪治病，济生度化耳。

六十三问：为何大法多失传，今所有传者哪几宗?

答曰：昔时法官能行神霄、景霄、天蓬、伏魔、挥天撞星及四圣五元紫庭诸法，今已失传。所传者惟有天罡、月孛、雷霆、三师、雷门、苟毕及火车、火犀、玄坛、魁神、地司、地祇、关康侯诸宗矣。

六十四问：其外还有何法?

答曰：洞玄刘帅、金火天丁、三景灵官、追捉徐帅、小四圣、如意潘帅、忠靖张帅、梅仙张帅、水仙娄帅、石帅、赵侯诸法尚存，其余雷法虽多，法官难习学之，故此谓微矣。

六十五问：闻有丰都法最灵，今有人行否?

答曰：丰都内外法最灵，法官谓其阴惨故而不全习，少或一二用之。

六十六问：祈祷有三十六阶否?

答曰：自天皇独辖〇雷、月孛，斗姥之下只有火雷、烟都、三茅、金乌、宝珠、五雷、社零、火龙、四溟诸法，其余太枢、邵阳、斩勘、金鸦等法俱已失传。

六十七问：有哪家静功祈祷?

答曰：凡祈祷法中俱有静功，不专定哪一家也

六十八问：闻有仲舒祷雨亦成一家否?

答曰：董子以蜥蜴祷雨，诸家法中一也，间或用之，不能称成一家也。

六十九问：祈雨有哪几家?

答曰：止有火雷、炎光、五雷三家。其余祈雨诸家法中换坐功亦可。然祈晴不如火雷、炎光之备也。

七十问：祈雪有几家?

答曰：祈雪只有东灵、水轮两家。

七十一问：祈雨何用诸家法?

答曰：天地气亢不一，有阳亢、阴亢、魃亢及山泽不通。所以历代天师立一法各有一法之用。如阳亢用水烟都法也;阴亢用火雷法也;魃亢则用月孛、斩勘诸法也;山泽不通则用第一社零诸法。其宝珠、金乌、火雷之变，艾虎、四溟、邵阳诸家各有所用也。错用水火如医家之方药不对症，何能应也。

七十二问：何谓三十六雷?

答曰：三十六雷有数说，白玉蟾真人论之甚详。但五雷箓乃大禹王所谓颁行，内载三十六雷与白师尊论之不同，乃玉清洞真、护国判星、搜神镇星、阳熖炎光以致阳明、阴灵、九阴及召请诸名，共三十六雷也。

七十三问：张天师多少年纪飞升?

答曰：住世一百二十三年。

七十四问：世传真人掌上生玉印有诸?(中缺文字)

答曰：此传闻之讹也。吾祖天师以符印治邪，其道大行，求者甚众。每用印，累纸千张，不一而足，非敢言可透千张。

七十五问：俗闻传七十二代之说何也?

答曰：鄙山巽水流乾水口，归戊戌为墓库，有七十二水口故，堪舆家附会其说，此大谬也。吾家正法行之于世，譬如道之在天下，日月之行于天，宁有涯?区区风水之说能限之哉?况鄙宋派风水尚在岷峨，非仅止龙虎山之结聚也。

七十六问：龙虎山果有上天梯否?

答曰：朝天峰其石势高耸极天，故俗名上天梯。

七十七问：龙虎山可有龙虎否?

答曰：凡深山有虎皆为害民，惟吾鄙山龙虎，观有现形，而不伤人，若有守护者。然龙者有圣井，龙神变化大小不一，其形或如蚯蚓或如蜥蜴。有祷雨者净磁瓯迎请到坛时，封以符章，覆以锦袱，一旦雷雨倾盆，挟风云而飞去。

七十八问：圣井龙神只能致雨尚有他异否?

答曰：圣井祷雨，疏文投入，倘有误字，字辄而浮水面。雨足之日布囊盛果品以谢之，龙神即浮前所沉之果品以答之。投银牌者亦然。

七十九问：老祖天师指甲尚存，有诸?

答曰：相传老祖天师有指甲藏于巉岩石室之中，然今亦不知其处矣。

八十问：三十代天师如何也飞升?

答曰：三十代天师虚靖公，当时靖康之末，被召入京。行至泗州，无疾而化，即葬于泗州。后有萨守坚自川中而来。寄家书一函并朱履一双。于嗣天师处乃见虚靖公亲笔。及往，启棺视之，唯有一朱履存焉，乃是尸解而飞升。

八十一问：虚靖天师在日有何神异?

答曰：虚靖五岁不语，语则吟静于池中，坐在莲花之上。既袭爵位，则修正不娶。以童真入道，是为仙胎示尔。

八十二问：虚靖不娶何承袭其嗣?

答曰：入京时，印剑授于张时修公。及虚靖祖于泗州尸解飞升，宫府咸谓印剑所授，法统所在，时修遂嗣爵位。

八十三问：后世还传有飞升者否?

答曰：老祖天师蒙太上老君授记曰“七正”，言有七代飞升也。

八十四问：今有几代几多人?

答曰：族中颇多，然散各处。山中不过百，姻亲友一二千人。

八十五问：有出任否?

答曰：外省则有，山中只有贡庠监生。

八十六问：历朝所赐有何宝物?

答曰：历朝所赐颇多，但历既久，兵革之乱，递经并已遗失，仅存玉剑一口，玉冠一顶。

八十七问：玉剑玉冠何朝所赐?

答曰：玉冠，嘉靖十六年所赐。玉剑，万历二十六年所赐。

八十八问：明朝赐金信乎?

答曰：成化三年赐金镂印正一嗣教大真人府一颗，甲申病变中遗失。

八十九问：万法宗坛所供圣像何朝所赐，是何圣像，共有几尊?

答曰：万法宗坛所供圣像系嘉靖五年所赐，乃三清四皇四相四圣十二真人，日宫月府，五星四曜，南宸北斗二十八宿，三十六雷及侍从玉女等一百三十八尊。

九十问：历代有何著作行于世?

答曰：有《虚靖语录》、《元太极篇》、《岘泉集》、《龙虎山志》、《天师世家》、《皇明恩世录》、《玉字清涵集》、《性命圭旨注》等书行于世上。

九十一问：符有多少?

答曰：三洞正符，清微灵宝计有千数。今正一诸符亦有二百与道。

九十二问：符上(图)字何义?

答曰：此草书“勅”字也。

九十三问：符上有书(图)，有书(图)字，是何分别?

答曰：符各有体，亦犹汉字之四体也。(图)，此隶体也;(图)者，草体也，分别符体而用之也。

九十四问：符上有三点何也?

答曰：此三台也。天官星家以三合为三阶。今符上用之以取泰阶平之意也。

九十五问：三台末笔扫上何也?

答曰：此留人门也。乾为天门，宜开以通神灵，巽为地户，宜闭以除污秽;坤为人门，宜留以保长生;艮为鬼户，宜塞以绝邪气。

九十六问：咒中称太上老君急急如律令何也?

答曰：太上老君乃万道万法之宗祖，故必称之，以役使鬼神遵奉也;律令者言天律帝令也。或言雷边之鬼为律令未免穿凿也。

九十七问：何为箓?

答曰：箓本记录之录，当时记载修行之法柄者也。

九十八问：受箓有何好处?

答曰：一箓有一箓之妙理，言其大略，皆有云篆天章，佩之可以却灾扫祸。微言妙诀，修之可以入道登仙。

九十九问：平生造孽即可除之耶?

答曰：天道祸淫不加悔罪之人。人于受箓之初能洗心革面而忏悔。受箓之后能依法修持，如此则何罪不除，何福不臻者也。

一〇〇问：受都功箓有何好处?

答曰：都功乃人造之初阶，有太上老君告曰，祭酒正经言道之妙，有炼五脏为四灵，又有四十四位都功君者俱可保命护身，故世之受箓者必从此始焉。

一〇一问：盟威箓有何好处?

答曰：太上老君亲授付于老祖天师者二十四宗，各有妙用。言其大略，以神炼炁，以气炼神，炼化阴宫，以作却邪保命也。

一〇二问：大洞箓有何妙用?

答曰：大洞箓有三十九经二十八品箓，言身有三十九穴乃神炁之门。有舌根而始，逐穴修炼，能令三十九穴自然生神，遏截死户，乃得长生。

一〇三问：中盟威箓有何妙处?

答曰：中盟威箓只有八篇，乃保制劫运之文。内有三皇五帝正文，五岳八景灵图，可以封山禁水，济度厄难。

一〇四问：三洞箓有何妙处?

答曰：三洞箓乃三十六部真经，三十二天帝论虚无妙道，克证上品金仙。

一〇五问：五雷箓有何妙处?

答曰：五雷箓乃行雷者受纳。有十方盟正太乙，六部召雷功曹，可以召致三十六雷部雷神，能兴雷致雨。

一〇六问：预修黄箓有何功德?

答曰：黄箓乃夫妇预修，有九真妙戒，十宫金书，可以消现生之愆过，种后世之福田，因此黄箓为庶民预修之最大。

一〇七问：文昌箓有何妙处?

答曰：紫阳三洞秘文乃功名之梯级，有聪明神咒生炁宝图，可以招致雄文秀气、心开茅塞、笔写文澜，有二十四种应梦祥征，其验如神。

一〇八问：祈嗣箓有何妙处?

答曰：金桥度化解六害神符，可以驱除天狗凶星，克生贵子。

一〇九问：何谓血湖箓?

答曰：妇人产育，血色污秽，故有赦血湖正经秘箓，受之者干爱河而枯欲海，血湖无陷溺之虞，孝子报亲莫不重于此者。

一一〇问：何谓拔亡箓?

答曰：人于生前不信罪福因果，自必恣睢暴戾，心纵意作，罪孽深重。殁受苦恼，理必然也。故孝子顺孙宜为祖祢追荐，修来世以报罔极。

一一一问：三官箓何如?

答曰：三元乃考校之司。人之罪福由自作，授箓者然，自罪灭福生。

一一二问：真武箓若何?

答曰：真武箓乃报恩教主殳为天大将军，受之者报恩福生，济物护身。

一一三问：北帝伏魔箓何如?

答曰：丰都北帝主世人夺纪寿算，受之者以遏绝死户，保身家安。

一一四问：何谓赵侯箓?

答曰：此箓可制一百二十家土部，受之者修方动土一无干犯而即禁忌。

一一五问：九牛箓是何箓也?

答曰：此箓能制山神煞，受之者开山点穴，神煞回避。

一一六问：北斗延生箓若何?

答曰：凡人本命俱系北斗七元降其真灵，自得延生益寿，世人皆宜受之。

一一七问：三洞箓用三色书，何也?

答曰：洞真太素，故粉书;洞元属水，用墨书;洞神属火，故用硃书。

一一八问：箓上所书是何神像?

答曰：箓中官将威仪，护卫受箓之人也。

一一九问：受箓应供奉焚化否?

答曰：修道行法之士应供奉。若世之居家信士不能虔洁，应焚化。然而，供奉经也，焚化权也。

一二〇问：箓有治炁坛靖何也?

答曰：天下有二十四炁，即历之冬至、小寒等是也。道家谓之都、贡、察、平、长五炁等也。都领神、都监神、监贡、领贡、监察等炁。炁者，乃阴阳二炁，各分右左，共成二十四炁。修炼者能明此五炁，然后按时焚修。

治者，理也，即治事之谓仙品职之衙门也。天有二十八宿，降炁于治，发生万物俱在蜀中，修炼者能知何治、涵何炁，即可调和六炁矣。

一二一问：治为涵蓄天炁，化生万物之地，理应天下俱有，为何独在蜀中耶?

答曰：地脉以昆仑为首，分三派而入中国，山川包裹，以四川为胸膈，故二十二治并在蜀中，而阳平治在川陕之交，总二十二治之门户;北邙治在河南开封之北，当天下之中，受天下之正炁，如人之五脏居于胸腹，脉则行四肢也。

一二二问：二十四治何名?

答曰：二十四治分上中下，各八治。阳平、鹿堂、鹤鸣、漓沅、葛璝、庚除、秦中、真多、昌利、隶上、涌泉、稠粳、北平、本竹、蒙秦、平盖、云台、濜口、后城、公慕、平罔、主薄、玉局、北邙山，凡二十四治。

一二三问：治中有何仙迹?

答曰：老祖天师战鬼，夺回各治。山南为阳，建福庭治，选高士居之，命其吐纳阴阳，调和修炁。山北为阴，有岩穴，为鬼狱。收天下之邪以禁之。每一治以盟威箓镇之。

一二四问：盟威二十四箓何名?

答曰：童子、一将军、十将军、百二十将军、左右百鬼箓、混沌元命赤箓、九天兵符、都章毕印箓、九州社令、河图保命星罡、五斗八卦护身箓、九宫捍厄、九凤破秽、辟邪斩鬼、长生保命等。

一二五问：何谓靖?

答曰：靖者乃治中之静室，修炼者于此朝真炼气，修炼者勿可无靖。

一二六问：何谓坛?

答曰：祀天处曰坛，乃拜表奏文，发号施令之地。坛无定址，临事而建以重其事。

一二七问：箓中有某帝某岳何说?

答曰：盈天地间不过五行，在天为五帝，在地为五岳。人之禀命不离五行，故某命所生即为某帝某岳所化育，一切修持悉求庇护也。

一二八问：又有某炁某先生何也?

答曰：此亦从本命八字所定，如甲乙九炁，丙丁三炁，庚辛七炁，壬癸五炁，戊己一炁。又得某命即从某炁化生也。至于某先生乃元命真人，亦从本命中来，凡法之飞神拜表，召将呼神莫不赖此真人也。

一二九问：受箓必要受职否?

答曰：箓即修炼之书。炼必当通达天真，召致百神。若无天职，功曹如何奉行?故受箓先当受职耳。

一三〇问：天上职有几阶?

答曰：正一品格有两阶，天枢院、驱邪院。乃文武二途，为南北两院，神霄总制，雷霆玉府兼理二院，是谓四司。

一三一问：其外另有别职否?

答曰：其外有清微、灵宝、净明、混元、斗尊之职，此系习一法者受一派之职也。别职之多，不一而足。

一三二问：又有九华内职是何职?

答曰：九华即九霄之职。虽清华而无所主司，如世之庶吉士也。

一三三问：今川中治俱还在否?

答曰：川中靖治历唐以来并皆倾废，宋时三十代天师入川修整十一治，迄今所存恐无几也矣。

一三四问：治倾退还有别庙否?

答曰：川中之治皆被妖邪踞者，老祖天师复夺还民，民感其德，被废之处重又立庙。立祖天师号清河府君。

一三五问：坛有多少?

答曰：坛无定处，因祀建坛。然曾有三十坛所，乃灵应通真、三界集真、三界会真各有十坛是也。

一三六问：靖有多少?

答曰：修炼者不可无靖，曰有六十靖，乃通天、致正、复性、澄真、通真、会元等靖是也。

一三七问：浙之分水有天师墓，何也?

答曰：桐柏真人讳大顺，即祖天师之父，浙之分水有其墓也。

一三八问：天台山桐柏宫可是?

答曰：天台山桐柏宫是桐柏真人修炼之处。

一三九问：茅山服管辖否?

答曰：茅山上清宗坛是老祖天师四代法裔大茅真君之道场，岂有不服管之理。

一四〇问：茅山玉印是从何处得来?

答曰：茅山玉印乃第二代祖天师于阳平关所得卞和玉印二颗，大者作阳平治都功印，次者刊九老仙都之印，后传葛仙翁，翁传于许真君，君传于大茅君，君留镇上清宫宗坛即是印也。

一四一问：九老仙都印用于何事?

答曰：九老乃五行四余，在人为九脏，在天为九霄，在元始元都为九老，是太上三清化身也，故九老仙都印乃太上老君印云尔，行令用之。

一四二问：真人有多少俸禄?

答曰：受爵不受禄。

一四三问：何谓不受禄?

答曰：方外山人言何受禄，圣朝尊爵已为过分，何敢受俸禄。

一四四问：牌上写“朝贺”何说?

答曰：方外衙门三年一朝以贺太平之际，是曰朝贺。

一四五问：历代可有田地赐下否?

答曰：历代自罡山田五十余顷，俱照例起征岁赋。每年只有奏免银六十四两。

一四六问：五十余顷够一年费用?

答曰：虽五十余顷，除了官俸，下属薪水，衙役工食及三元醮典诸项，所存无几矣。

一四七问：六十四两银何朝奏免?

答曰：万历三十七年奏免。

一四八问：山中有多少道家?

答曰：原有九宫七十二观三十六院。

一四九问：有何九宫七十二观三十六院?

答曰：大上清宫以及神德、元成、仙源、正源、紫霄、崇禧、崇文、东岳等宫。鄙山龙虎观以及正懿、仁静、云锦、灵宝、祈正、迎正、金仙、浴仙、慈寿、仙源、留云、冲玄、天谷、明圣、逍遥、玉清、正应、寿春、慈庆、玄都、南山、繁禧、蓬华、瑞应、乾元、冲和、慈清、北正、南极诸观。东真、西真、精思、华阳、洞元、元隐、东隐、崇栋、内十华、外十华、崇元、东玉、华西、玉华、中和、仙隐、三华、紫微、西楼真、清富、迎和、洞观、混成、养素、嵩深、凤楼、明远、深秀、太素、崇禧、内繁禧、外繁禧、崇清、佑圣、正庆、达观等院。

一五〇问：九宫还在否?

答曰：止有上清、东岳两宫，其余俱废。

一五一问：三十六院存有几院?

答曰：止有精思、东隐、三华、紫微、西真、崇清、混成、达观、崇禧、繁禧、崇清、明远、富迎十三院。

一五二问：宫中有几派?

答曰：有紫微、虚靖、灵阳三派。

一五三问：大上清有多少殿宇?

答曰：鼓楼、下马亭、棂星门、钟楼、阙门、正殿、宝阁、左右围廊、靖通庵、鹤归亭等处。

一五四问：何谓祖师?

答曰：以黄帝为祖，老子为师，故曰黄老之学。

一五五问：儒家以黄老之学为异端，何也?

答曰：天下无二道，圣人无二心。黄帝老子非圣者之学乎?

一五六步问：七星皂黑旗何故?

答曰：皂者，元(玄)也。天有三色，七星者北斗也，天之枢垣。因本教掌鬼神造化之枢，故用之。

一五七问：闻有“龙王免朝、诸神免揖”何故也?

答曰：因随行时，舟设印剑经箓涉诸江湖，恐水府神参揖。经陆之地又恐地祇来朝谒，故悬“诸神免参”之牌以重神事也，然吾无用此牌。

一五八问：入朝不往长江而经浙江，何故?

答曰：鄙地由瑞泓以至江宁至扬淮，率皆长江大湖，驿站人夫不便，不若由浙江可以按日程为之便也。

一五九问：赵玄坛是何神将?

答曰：赵帅，太阳之精，故讳朗字公明。古时有十日并出作噩。后羿射之，坠青城，化为九大鬼王。八王行病灾民，而赵帅独跨黑虎来护丹室。丹成，老祖天师分丹饵之，遂能变化无穷，永助道教之法。

一六〇问：既云太阳之精，为何姓赵?

答曰：老祖天师以其形神思之，赐其姓赵耳。

一六一问：王灵官是何神?

答曰：王帅乃湘阴庙神，三十代天师之门下弟子西河萨守坚真人见其血食童男童女，飞符变神召遣，焚其庙宇，帅乃暗随真人十二年，候其有过，即报前仇。至闽中，见真人十二年，一日无过，遂即拜为师。师保奏上帝，录入雷部，为三五火车王元帅，因劈破乾卦为王，赐名善。

一六二问：马帅是何神?

答曰：南斗之精，北斗之魁神。讳胜，南斗第六星星名也。馬字劈破乾卦，自巽度乾而生火也。

一六三问：殷帅是何神?

答曰：帅乃纣王之子，幼遭妲己之难。申真人抚养成人，成道为都天太岁统摄土符神煞。

一六四问：朱帅何神?

答曰：帅乃月孛化身，室火之精，掌天一北岳，收捉天下邪巫及不信道法之辈。

一六五问：温帅何神?

答曰：帅乃郭汾阳之部将，弃职往泰山修道，殁而神灵，三十代祖天师立法保奏为东岳太保。

一六六问：康帅何神?

答曰：宋时康保依也，殉节为神，逢道程卢真人立法，奏为上帝皇门太保。

一六七问：关圣尚在将班否?

答曰：关帅蒙铁体朱真人授记功禄，立法上奏为朗灵上将，永镇酆都府关。

一六八问：邓辛张三帅何神?

答曰：邓帅，太昊之次子，封于邓，三帅均为帝喾之元(玄)孙也。三人并有大功勋，故元始天尊命之为雷霆之首将。

一六九问：苟毕二帅为何神?

答曰：乃雷府水府二炁之所化育也。

一七〇问：庞刘二帅为何神?

答曰：乃洞神八卦都统之职。主天医，能调和气候。

一七一问：何谓三祖?

答曰：黄帝为始祖。留侯文成爵祖。老天师为教祖。后衍为太上为道祖。

一七二问：何谓六师?

答曰：始三代为祖玄真三师;近三代为经籍度三师。

一七三问：何称嗣系女师?

答曰：第二代为嗣师，第三代为系师。真女文鸾、贤女芳芝，能教道于女官，皆称女师。

一七四问：女人也可修道乎?

答曰：老祖天师立治中祭酒、男官、女官、女师教真修炼，故汉魏以下女仙最多。

一七五问：何谓无上道?

答曰：清静无为之道，能主宰天地，化育万物，无为而无不为，谓之道。今以道一之。

一七六问：何谓法?

答曰：法者，道之妙用也。除邪辅正谓之法。

一七七问：何谓经?

答曰：教人正心遵行谓之经。

一七八问：何谓师?

答曰：示人规范诸成谓之师。

一七八问：何谓醮?

答曰：醮，祭也。有献而无酹者谓之醮。

一八〇问：何谓斋?

答曰：正心洁身奉诸尊谓之斋。

一八一问：何谓科?

答曰：科者等也。法有几等谓之科。

一八二问：斋科有几等?

答曰：有金箓、玉箓、黄箓、正一、清微、灵宝、玉宸等科。

一八三问：何谓发遣?

答曰：发者，法遣奏也;遣者，派官将吏也。发遣官将以斋上文也。

一八四问：借地扬幡何也?

答曰：借地结界坛以辟不祥，扬幡集天神招灵炁之光而生三景，鸣金振玉。

一八五问：何为迎三宝?

答曰：道经师，三清，都称三宝，迎者致其格也。

一八六问：何谓朝?

答曰：朝者，昭格也，亦为昭对天帝也。

一八七问：宿启朝，何也?

答曰：来日正朝，宿夜预启，告虔祈也。

一八八问：何谓代谢?

答曰：代斋主以忏谢，真诚所至，礼所至。

一八九问：何谓命魔?

答曰：大罗玉京有三界，大魔遏人行持，故出九色圆像，使其慑服，乃可行持其法也。

一九〇问：转经有何功德?

答曰：转经则三界十方人非人等一切鬼神悉皆闻经悟道，是为功德最大。

一九一问：何谓安镇?

答曰：灵宝赤书真文玉篆安镇五方，可以招真招灵，制服恶道。

一九二问：何谓拜表?

答曰：以已知情悃白于天，即表白。

一九三问：何谓忏悔?

答曰：忏者，不敢复而自隐;悔者，不敢再蹈乎前非。

一九四问：何为祭炼?

答曰：有想为祭，无想为炼。是我灵敏觉彼幽暗为之祭。

一九五问：地狱可破乎?

答曰：清净为庭，执著为地狱。破其执著则地狱破矣。

一九六问：何谓剪罡风?

答曰：一诚有感，三境非遥，剪断罡风，飞神谒帝。

一九七问：何谓出官?

答曰：炼炁成真，化为官将用之，飞章齐奏，上达天庭。

一九八问：地狱之说果有诸?

答曰：有阳必有阴，阴阳一理。阳有阳官以判是非，阴有鬼神以判善恶，理然也。

一九九问：人死气散，岂有因果报乎?

答曰：人能明了心性，虽则四大奔飞而一灵之真常在，明自无恶趣果报，今世之人平生作孽，一旦无常则知识交缠，沉沦恶趣，种种孽根，一一果报。报应之说信有之也。

二〇〇问：何谓祖炁?

答曰：玄牝之门，为天地根。元牝之炁，为祖炁。

二〇一问：何谓罡炁?

答曰：天有斗柄斗杓，星前谓之罡，罡上正炁可能绕将灭邪。

二〇二问：何谓煞炁?

答曰：煞炁大凡几种，斗罡、大煞、酆都、太元。究其本不离乎阴金肃煞之炁。

二〇三问：何谓生炁?

答曰：青阳之炁发生万物，可以生人，治病诸妙用。

二〇四问：何谓金光炁?

答曰：唯体光明，心神虚白，是为金光正炁。

二〇五问：何谓日炁、月炁?

答曰：太阳九芒赤炁属火，太阴十芒白炁属水。

二〇六问：何谓混合?

答曰：以人合神，以炁合炁。

二〇七问：何谓帝讳?

答曰：天帝敕一敕为一讳，加于符中，令神吏道行。

二〇八问：何谓号?

答曰：号即号令。一事一令，神将均信而行之。

二〇九问：何谓符?

答曰：符者合也，彼之相孚之信券，人神合一之秘文，合天地之正炁，谓阴阳契合之具也。

二一〇问：书符宜墨用硃，何也?

答曰：硃墨并宜。但硃属阳，墨属阴，各有取用。仿科举，表慎重则用硃书。

二一一问：何谓卓笔?

答曰：卓者，远也。卓笔，书空也。诸念不生，一诚默感，故先用性一书太极，卓笔三下以象三才，然后可以化生万象。

二一二问：何谓敕符?

答曰：书符已毕，天将寄灵吾意嘱之，始能奉道行事。

二一三问：何谓净坛?

答曰：凡居浊境，秽气混凝，故必令天一清尘氛，五龙荡秽污，然后可以迎迓天尊。

二一四问：何谓分灯?

答曰：元始天尊黍米一粒之光，朗照四方，开明三境，光耀诸天。

二一五问：何谓鸣金玉?

答曰：玉山上京，空洞之音，阴阳递奏，金玉交鸣，是为会集神祇，调和二炁。

二一六问：何谓启师?

答曰：诸阶科皆师真传，所以奉行之前，必先启告，然后依科奉行。

二一七问：何谓变神?

答曰：变神有二说，凡胎肉质未敢呼召天神，当变为元命真人，始可策役。一者奉行大法役使万神，恐己德薄，必请上帝威光，变成圣像，乃可指挥奉道。

二一八问：何谓步罡?

答曰：古时真人修炼阳神，一切表奏便可飞神谒帝敷奏，后世宗师惟出于阴神上奏，假方丈之地，作九重之天，足蹑罡，神飞碧落天。修仙炼真，降魔制邪，学道之人大用也。

二一九问：何谓捏诀?

答曰：宇宙在乎手。天地虽大，然在于干支，一掌虽小却备天地之体用，故寻捏诀可以通真制邪，役将治事。接驾、盘陀、相杻、锁、拷、炮、杨枝、青灵、铳、集神、象、枷、金桥、毫光、单剑、穿山过海、帅诸诀为常用。

二二〇问：存想在一身之中，岂能动天地之大乎?

答曰：人身一小天地，经云，万化生乎身，以吾神合天地之神，以吾炁合天地之炁，神炁相感，天地虽大，吾身何以动之，故人为三才之一，与天地参合，其信不谬矣。

二二一问：何谓立狱?

答曰：狱者，禁也，古时画地为牢，故而下开井堑，上点明灯，象天牢贯索，所以禁囚邪鬼也。

二二二问：狱有几等?

答曰：有黑狱、火狱、水狱、刀砧狱、神霄狱、天一北狱、酆都狱、九泉苦恼狱、宝春宫狱等。

二二三问：何谓促捉?

答曰：促者，促地脉也;捉者，捉鬼神也。天地为大，一念可使，鬼神何以逃遁，其形毕现。

二二四问：附体之法如何?

答曰：古时谓之哉附，摄捉邪鬼，附入生身，用法拷勘之问。亦有天降入人身，通传幽意。犹恐邪猖，故必秘号分明，始为真将。

二二五问：飞鸾之法如何?

答曰：天降不欲附体，则附于桃乩，以通情意，如世上扶乩之举也。

二二六问：圆光之法如何?

答曰：正一谓之圆光。昔时宗师，性光虚白，炼化金光，吐于坛上，命将入光，显现威灵，以通幽事，是人可见也。今之只凭幼童混看，此非正法也。

二二七问：祈雨必要坐功，何也?

答曰：以一己之微而欲动天地之机，若无静功，何能感应。此必洞明真阴真阳，包裹功夫，始得激剥雷霆，兴致雨淋。

二二八问：雷霆合契若何?

答曰：雷神有出没之时，阴阳有升降之位，能以身中造化，合天地之枢机，自得雨旸应祷矣。

二二九问：何谓埋阳掩日?

答曰：阳炁亢魃，焦炎太甚，用法埋之，则太阳日沉，掩之则自蔽。

二三〇问：何谓止风抟云?

答曰：炎风时扇，云炁涣散，当用先天云篆以定之，天罡炁以冲之，则风转云旋，雨可望矣。

二三一问：何谓动雷?

答曰：天炁下降，地炁上升，阴阳包裹，发将为发，必用先天真炁，激疏阴阳，动其机窍，则雷发声。

二三二问：何谓斩虹?

答曰：阴阳不密，淫气成虹，最能刷雨，故必剪之。

二三三问：何谓车阳?

答曰：太阳闪烁，必有甘露，用法车动以起风雨。

二三四问：何谓折斗?

答曰：北斗为都水司，一星昏蒙即主风雨，故用大梵秘号，逐星掩之。

二三五问：何谓箕毕?

答曰：箕宿生风，毕宿生雨，能动箕毕，风雨自至。

二三六问：祷雨何用四箭符?

答曰：风暴雨狂，乃天地之煞气，故必起煞，雷雨始行，四箭者，金虎、黑虎、朱雀、使剑也。四煞冲日，雷电必兴。箭者，实为真炁，如箭之炁，一箭能透九重铁鼓。

二三七问：闻有碗雷，何也?

答曰：阴阳包裹，未发声，借两碗之磨盪，起秘号于空中，雨即应声矣。

二三八问：结幡何也?

答曰：结幡乃神明之信念。功圆事完，结幡而去。雷神最巧，故多龙凤狮虎之形。

二三九问：召鹤何说?

答曰：召鹤亦微坛中信验。一诚感格，鹤驭自临，况有符法之召乎?

二四〇问：祈雨为何以鼋鳖带銕牌入溪潭?

答曰：銕牌易沉，以此鞭龙。懒龙搁雨，符檄无灵，必宜遣将驱之，不得不起，即行雨矣。

二四一问：鞭龙不应，何如?

答曰：若潭无真龙，鞭之亦无益。

二四二问：祈雨有几家经法?

答曰：大梵之斗天令法，月孛之卖花法，大雷三剪翅法，狗头符法，烟都之斩蛇法，射太阳法，三茅之翻江倒海法，拽北斗法，俱系极法。法官亦不敢行，内恐多阙路耳。

二四三问：法官触弄雷神，闻有插標之说，有诸?

答曰：古法书载有插標，拔標之说。然世亦罕有。雷神虽猛，上帝慈悯，谅无妨也。

二四四问：月孛翻坛何也?

答曰：因天下邪巫能摄人生魂禁入邪坛，故用月孛之法，或在九州之内，或在四海之外，翻去邪坛则生魂出矣。

二四五问：祈雨亦用翻坛法，何也?

答曰：不致恐有邪魔外道抛罡弄诀，阻截雨路，故亦用翻坛法，以破其邪术也。

二四六问：闻有掌心雷今能行否?

答曰：掌心雷久失其传，然前古之宗师能内结金丹，把握天地，故能运风雷于掌上，震霹雳于空中，有是说也。

二四七问：正一法祈雨则灵，治病不能大应，何也?

答曰：诚之所感，祷雨则雨，法无不应，敬不能诚，将何以动天地，而必以祈祷之灵哉!

二四八问：痨瘵可治否?

答曰：传尸痨瘵有紫庭法可能治之，或酒色过度不知自爱，法力将何所施者。

二四九问：癫痫之法可以治否?

答曰：大凡病症邪神侵附者则符法易治。如或本人之精神耗尽，更或本人心志颠迷，外入风寒，内伤情欲，虽法中有天医官将，可以攻治本，然终难愈也。

二五〇问：人言孔氏、张氏一家，何也?

答曰：孔张出于黄帝。孔乃长子昌意之后，张则五子挥所出也。

二五一问：衍圣公一年一朝，真人三年一朝，何也?

答曰：圣宫去京七百里，尚在畿服，故一年一朝，敝地去京五千余里，乃在甸服，故三年一朝，古制也。

二五二问：人言玉帝姓张?

答曰：按《本行集经》，光严妙乐国玉母宝月光皇后梦太上道君授玉质而生，未闻其姓也。

二五三问：祈雨用桃椿，何也?

答曰：天时亢阳皆因地脉不通，故用桃椿木书以灵符，打入地中以通之，如人有病用针以治之也。

二五四问：斗法有几家?

答曰：斗法有数家，茅盘斗最为简易，大梵、紫光，可谓繁矣。

二五五问：大梵斗多释家咒语，何也?

答曰：大梵斗是唐一行禅师得自西域，故多梵语。

二五六问：如何尔道教之?

答曰：三教同源，道祖元始王即佛之毗卢遮那圣主;道之先天斗姥，即佛之摩利攴天。道姥乃元始阴神，故为道家法主耳。

二五七问：北斗有猪辇声，何也?

答曰：宋高宗南渡时，夜闻空中有猪辇之声，见天姥现四头八臂，空中护驾。斗姥现相时有此声也。

二五八问：道教释教，孰前孰后?

答曰：道教始于黄帝之时，老子生于殷商武丁庚辰二月十五日，文王时为柱下史，武王时佐守藏史，至周昭王二十三年(一说二十五年七月十二日)出函谷关，为令尹子著《道德经》，即入西域。佛释迦乃昭王二十四年生，住世四十九年，至汉明帝时中国始行其佛教，道佛二教先后可见也。

二五九问：老子如何化生?

答曰：老子于商朝十八年主阳甲十四年分神于元始玉女，怀孕八十一年至武丁庚辰生于楚之苦县，剖左胁而出，指李树为姓，名耳，有三孔，故字聃，号伯阳父。

二六〇问：上古曾化生否?

答曰：伏羲时化为化子，神农时为大成子，黄帝时为广成子，少昊时为随应子，颛顼时为赤精子，帝喾时为录图子，尧时为务成子，舜时为尹寿子，禹时为真行子，汤时为阳测子。此为十子化身也。

二六一问：以后可有化身否?

答曰：汉文帝为河上公，唐玄宗为元(玄)水金阙后圣君，说太平君，传青童君为洞玄法祖。老子无时不化身，但世人不知耳。

二六二问：何谓全真派?

答曰：不漏精气，以全我真。

二六三问：全真有几派?

答曰：全真法派甚繁，有五祖七真，南北之分派也。

二六四问：何谓五祖七真?

答曰：张伯端号紫阳传于石泰，再传于薛道光，三传于陈楠，后传于白玉蟾，是谓内丹派南宗五祖。马丹阳、谭处端、刘处玄、丘处机、王处一、郝大通、孙不二，师承王重阳为七真，是为北派。

二六五问：如今全真哪派最盛?

答曰：丘处机，道号长春子。拜王重阳为师。后隐居龙门励志精修，创立龙门派，全兼戒律，为今世上最盛。

二六六问：何谓律宗?

答曰：古时全真止修金丹大道，原不以戒律为先。后因放纵太过，吾老祖天师受太上老君《朝真智慧大诫经》《太微灵书》诸经，令世人修身律己，斋戒为先，传至后之宗师，自立门户，谓之律宗。

二六七问：何谓金丹大道?

答曰：大道虚无，一真独露，以神炼炁，以炁炼精，百日立基，千日结胎，真至身外有身，虚空粉碎，是为金丹大道矣。

二六八问：何谓金液丹?

答曰：此谓还丹接命之法，因世人闻道已慕，神气衰竭，故取彼家之先天一气接我之命，可成大道。今世人流为三峰采战，真邪术也。

二六九问：如今烧炼黄白者如何?

答曰：此为服饵。亦因世之暮年，闻道者筋骨衰败，故烧炼大丹，刀圭入口，神气冲和，渐入圣域，今世愚人炉火骗人财物，世人大辱矣。

二七〇问：老天师当时也修全真戒律乎?

答曰：吾祖天师，内炼金丹，外修雷法，三千功行，八百威仪，岂非戒律统哉。

二七一问：天下还有邪派否?

答曰：焦家、耿家、鸠罗、鸠波一真人等。

二七二问：四君、五子、八真人何名姓?

答曰：四君乃葛仙翁、许真君、葛稚川、大茅君。五子乃王长、赵升、李忠、张申、王升。八真人乃寇谦之、陆修静、陶弘景、白玉蟾、张留孙、张与材、张元吉、张国祥。

二七三问：五岳图为何有两种?

答曰：一种字小者以泰、衡、嵩、华、恒五字效天篆而成者，一种以画而大者乃五岳山形之迹也。

二七四问：古本有潜、霍诸山何也?

答曰：大禹王定五岳，吾祖天师因南岳储君，青城山为丈人，庐山为使者，盟真钤脉以镇天下山川。

二七五问：传闻一代真人出世，并浮铁牌，上载名讳，有否?

答曰：此讹传也。袭职自有宗法，岂有奇异，并浮铁牌。乃圣井龙潭其内，法官投牌鞭龙，牌速浮出，故有此讹传。

二七六问：丹徒有子房公庙，何典?

答曰：丹徒，丹阳俱葛仙翁炼丹之处。仙翁是吾老祖天师弟子，自立天师祖庙，以报德也。

二七七问：何谓三省?

答曰：老祖天师为都省，葛仙翁为元(玄)省、许真君为泰省，如元(玄)中三堂也。

二七八问：雷霆佥书何说?

答曰：乃(浮邱、王郭)两位真君佥判雷霆，如世之中书科也。

二七九问：三仙何处人也?

答曰：周时浮邱公姓李名良。晋时王道想，郭道意在江西大华盖山修道，自称是浮邱公之处。道成证果，为三省佥书也。

二八〇问：何谓三清?

答曰：玉清、上清、太清。乃一生二，二生三，三生万物之义，是为天宗。

二八一问：何谓四御?

答曰：玉帝即为万天帝主;后土为万地帝主;紫微居北为万星帝主;勾陈即天皇为万雷帝主。此即四御也。

二八二问：何谓五老?

答曰：黄老初判五行之精也。即玉清昊极元老、座皇灵光始老、玄华宝老天真、露渺太灵祖老、婆郁洪京仙老。

二八三问：何谓九霄?

答曰：九者天之极数，九霄乃碧、神、青、玉、琅、泰、紫、丹、景即是也。九霄亦即九天也。

二八四问：九霄各司何事?

答曰：神霄主神祇，青霄主雷雨，玉霄主妖孽，琅霄主劫运，碧霄主度亡，泰霄主水、紫霄主瘟、丹霄主生、景霄主学仙，即此明也。

二八五问：何谓四圣?

答曰：后天五行之精。中央土德化为玉帝(按：此应非等同玉皇大帝)，天蓬为木气之精，天猷为金气之精，翊圣为水气之精，佑圣为火气之精。天蓬、天猷、翊圣、佑圣为四圣。

二八六问：天有几天?

答曰：天数无量。其大者有三十三天，如世之诸侯各司一天。大罗天为统辖诸天，故称三十三天。

二八七问：雷霆一府二院三司是何衙门?

答曰：一府乃先天一气都雷府，二院乃五雷院、驱邪院。三司乃元始一炁万神司、五雷都司、雷霆都司。

二八八问：何谓三界五帝?

答曰：天地水三界并阳冥而为五帝也，天界玉帝、地界后土、水界扶桑大帝、阳界皇帝、阴界酆都大帝。

二八九问：禅宗之义若何?

答曰：释家之多宝如来，道家老君亲授。释家自西域由达摩传入东土，后达摩递相受授，分支亦多，亦有以静坐默念为修，渐盛。

二九〇问：佛称最尊，何也?

答曰：按《翊圣保德真君传》称，古云佛者，西方得道之圣人也，于玉帝如世之九御奉天子，不闻最尊之说也。

二九一问：闻佛左侍立者有玉帝之云，何也?

答曰：佛侧所立乃梵天帝释，非玉帝也。

二九二问：何谓五岳四渎?

答曰：岳者山之狱，所以收摄邪气，安镇地脉。渎者，独也，言其不随他流，独行之海。东岳泰山于泰安州，南岳于衡州，西岳华山于华州，北岳恒山，中岳嵩山，江渎源出岷山，河渎出于星宿海，淮渎源出桐柏山，济渎源出王屋山。

二九三问：又有四镇何说?

答曰：四镇由五祖天师所定，潜山、霍山、青城、庐山为东镇;华州为西镇;会稽为南镇;天目为北镇。实为后说。

二九四问：白莲教为何教?

答曰：行踪诡，秘誓持斋，邪教也。

二九五问：天主教如何?

答曰：天主教来自西洋，其先师耶苏立教，天主从中派生，以天文、算法动人，然不敬天地鬼神。

二九六问：天主教可奉斋否?

答曰：惟奉斗斋，不食五辛三厌。

二九七问：何谓五辛三厌?

答曰：葱、韭、大蒜、小蒜、葫菜为五辛。天厌为雁，地厌为犬，水厌为鲤、鳝、龟。

二九八问：供神之物有忌乎?

答曰：果忌李子、石榴、黑枣、地栗;花忌月季以及有刺之花也。

三九九问：何谓斗斋?

答曰：朔望乃日月交会之辰，初三、廿七为太阴之候，甲子干支之首，庚申纠察之辰，本命乃所生之岁，元辰乃生我之辰。故要斋。

三〇〇问：三十代天师讳继先，今真人亦继字，何也?

答曰：母难日，先真人梦三十代天师手携芝草而来，故用祖讳，志祖愿也。

三〇一问：何谓妖邪鬼怪外道邪魔?

答曰：人之假造为妖，物之性灵为精，人魂不散为鬼。天地乖气，忽有非常为怪，神灵不正为邪，人心癫迷为魔，偏向异端为外道。

三〇二问：如何治之?

答曰：妖则去其人，精则灭其物，鬼则散其气，怪则和其真，邪则诛其灵，魔则正其心，外道则道德化之。

三〇三问：道教可婚娶吗?

答曰：婚娶乃人伦正道，因无妨也。

三〇四问：道士为何不宜婚娶?

答曰：道士侍奉上帝香火，登坛斋□，呼将遣吏，宜避产秽，故不宜婚娶。

三〇五问：老祖天师曾化身否?

答曰：老祖天师在元始时为天真皇人，三皇时为灵宝大法师，殷时为玄中教主大法师。至汉末始为正一真人耳。

三〇六问：为何金印非金之色?

答曰：金印乃吾祖天师修炼金丹，以五金八石之精□炼而成，质故非凡金所比。

三〇七问：宋时洪太尉开伏魔殿之说，何也?

答曰：伏魔已废，铁□之盖尚存，若铁柜放魔之事，传奇之言，不足信也。

三〇八问：为何天下斋□皆来府中挂号?

答曰：老祖天师位居都省，斋□者一应表奏文书牒□若不由此，非府中之谓也。

三〇九问：府中法官能竹筐盛水者有无?

答曰：祈雨往龙潭取水，以大口□盛水，口上裹稀丝麻布，倒而招之，水不渗漏，非竹筐能盛水。

三一〇问：肉身果能飞升，木石果能拔宅乎?

答曰：古之真仙修炼阳神，身外有身，炼尽群阴，骨肉俱化，及至飞升。腾空驾鹤，乃阳神也，非肉身也。至于拔宅，真仙欲显其神通妙用，金丹钤固地上，乃能移于海外十洲三岛之中耳。

三一一问：道教起于何世?

答曰：道超太极而盛于周，教先立而兴于汉。

三一二问：何谓教中三师?

答曰：教中三师经籍度。诵经之道为经师，其徒为经生。师之师为籍师。授经之师为度师。

三一三问：何谓八景?

答曰：上部八景为行道受仙之日，岁有八节，立春、春分、立夏、夏至、立秋、秋分、立冬、冬至是也。中部八景即八色，二十八宿列四方，一方七星合为七曜兼上元总气为一景，计八景，下部八景为身中所具门户，眼鼻耳口是也。

三一四问：青宫九龙符命如何?

答曰：青宫九龙符命能灭亡魂三业六根之罪。

三一五问：剑有多长?

答曰：剑长一尺八寸，明其能刺破十八层地狱。

三一六问：何谓变神?

答曰：符法中召神，召元气之神。变神者身居星斗之上，金光掩映，四灵翊卫，取先天一气变为元命真人，以此达通灵之境，言吾身即是神也。

三一七问：何谓召将?

答曰：修持者运身中诸将合天上诸将，以神合神，以气合气。以正压邪，以正驱邪。

三一八问：何谓六天六神?

答曰：无极万神天、无极都神天、无极浩神天、无极元神天、无极玉神天、无极道神天。此乃六神六天也。

三一九问：鸣金击玉有何定规?

答曰：鸣金玉分剖阴阳。玉磬朝天，上通三十三天，金钟覆地，下通十八重地狱，振金钟二十五声，按天干之清气也。击玉磬三十韵，按地支之重厚。交振金钟玉磬各三十六下，天上三十六，地下三十六。振金钟九钟，上按九天，下按九地。击玉磬六韵，通六合，和六律。

三二〇问：为何法鼓止鸣二十四?

答曰：鸣法鼓二十四通上部八景，中部八景，下部八景。

三二一问：何谓禹步?

答曰：大禹治水，足病行难，步不能过，缓而趋之，名曰禹步，今修持者移用，步法多变，咒颂各异，制神召灵，为法术之根源。

三二二问：简易何用?

答曰：叙事奏请，详而不繁，记之于简，简笏正心掩唇宜于宣读，转奏天庭。

三二三问：何谓三祝?

答曰：修诚登仙谓多寿，金榜题名谓多福，女官送子谓多男子。

三二四问：何谓拜斗?

答曰：斗者，宿也。祈福禄寿三星，礼南斗六星君，北斗七星君，平和天与人，谓拜斗。

三二五问：杀伐家书中何用神鸡?

答曰：咄神鸡五德能辟天关将军启钥，声应声还，身如绿凤，冠若丹砂，故曰金乌。雷坛前称五德，啼一声则三天振动，翼一鼓则万里翱翔，用以盟神，非当职之伤生。拔一毛，上洞天兵，助吾上顺天星，天得以清;拔二毛，中洞地兵，助吾中禳地煞，地得以宁;拔三毛，下洞猖兵，助吾下诛水怪，□济生灵，故恭对雷威，滴血祭献，否则，日月不明，草木不生。

三二六问：何谓清静无为?

答曰：道常无为无不为，不为妄为。清静无为非无求，生则大为，大为赖清静，清静为贵。

三二七问：不问无为无不为，不问有法，请真人道一句。

答曰：良久，真人笑曰：待汝一脚踏破混沌窍，方向是道也。